% ITRANS SONG

% Date: 28 Sep 2004 18:16:44 -0700
% From: vinayakgore@rediffmail.com (Vinayak K.Gore)

\startsong
\stitle{aaise hai.n sukh sapan hamaare}%
\film{Ratnaghar}%
\year{1955}%
\starring{Shakuntala, Lalita Pawar, Raja Paranjpe, Suryakant}%
\singer{Lata}%
\music{Sudhir Phadke}%
\lyrics{Narendra Sharma}%

% Contributor: Vinayak K Gore
% Transliterator: Vinayak K Gore
% Date: 28 Sep 2004
% generated using giitaayan
% Song Courtesy: CD given by Anant Rege at RMIM Meet at Ottawa

\printtitle
#indian

aise hai.n sukh sapan hamaare.n \2
ban ban kar miT jaate jaise
baaluu ke ghar nadii kinaare
aise hai.n sukh sapan hamaare

lahare.n aatii bah bah jaatii
rekhaa_e.n bas rah rah jaatii
jaatii lahare.n kah kah jaatii
jaate pal ko kaun pukaare
aise hai.n sukh sapan hamaare

aisii in sapano.n kii maayaa 
jal par jaise chaa.Nd kii chhaayaa
chaa.Nd kisii ke haath na aayaa
chhaahe jitanaa haath pasaare
aise hai.n sukh sapan hamaare

man bhar aayaa nainaa chhalake \2
gaalo.n par do aa.Nsuu dhalake
yaad kiye kyu.N sapane kalake
biite ko tuu kyu.N na bisaare

aise hai.n sukh sapan hamaare
ban ban kar miT jaate jaise 
baaluu ke ghar nadii kinaare

#endindian
\endsong
